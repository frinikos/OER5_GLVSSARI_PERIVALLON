# OER6_GLVSSARI_PERIVALLON
 
Γνωστικό Αντικείμενο: Νεοελληνική Γλώσσα Α΄ Γυμνασίου, «Γλωσσάρι - Περιβάλλον».

Σύντομη περιγραφή: Το συγκεκριμένο OER είναι ένα σύντομο διαδραστικό γλωσσάρι με λέξεις, έννοιες και όρους των κειμένων της διδακτικής ενότητας που σχετίζονται με τη θεματική του περιβάλλοντος και συμβάλλουν στον λεξιλογικό εμπλουτισμό των μαθητών/-τριών. Στόχος της δημιουργίας του είναι η περαιτέρω κατανόηση των κειμένων της ενότητας, καθώς περιλαμβάνει λέξεις από κείμενα της ενότητας που ενδέχεται να δυσκολέψουν τον/τη μαθητή/-τρια στην κατανόησή τους, αλλά και σημαντικές έννοιες και όρους της Ενότητας. Πατώντας ο/η μαθητής/-τρια στο αντίστοιχο λήμμα, ανοίγει παράθυρο ερμηνείας του. Η άσκηση συνδέεται ακολούθως με την παραγωγή λόγου, καθώς ζητείται από τους/τις μαθητές/-τριες ο σχηματισμός προτάσεων με τις λέξεις που μελέτησε.

Προβληματική της επιλογής του συγκεκριμένου τύπου OER και της αντίστοιχης τεχνολογίας: Το συγκεκριμένο OER αποτελεί συμπληρωματικό Ψηφιακό Μαθησιακό Αντικείμενο με στόχο τον εμπλουτισμό του λεξιλογίου των μαθητών/τριών. Αξιοποιήθηκε η τεχνολογία html, css, h5p που υποστηρίζει ένα βασικό περιβάλλον κειμένου και εικόνας. Δημιουργήθηκε στο Πρόγραμμα Genially και αποτελείται από λέξεις και φράσεις, τις οποίες επιλέγοντας ο/η μαθητής/-τρια ανοίγει το αντίστοιχο λήμμα. Οι μαθητές/-τριες με παιγνιώδη τρόπο κατακτούν έννοιες και όρους της ενότητας και εμπλουτίσουν το λεξιλόγιό τους.

 Αξιοποίηση στην Εκπαίδευση: Ο συγκεκριμένος πόρος μπορεί να αξιοποιηθεί ως δραστηριότητα εμπλουτισμού του λεξιλογίου και εμπέδωσης όρων και λέξεων. Βοηθά στην επαφή των μαθητών/-τριών της α΄ τάξης του γυμνασίου με παιγνιώδη τρόπο στη χρήση των λεξικών και στον έλεγχο των γνώσεών τους. Η δραστηριότητα συνεχίζει με την παραγωγή προτάσεων με τις λέξεις που μελέτησαν, ώστε να κατανοήσουν τη χρήση τους στο λόγο και να τις αξιοποιούν ορθά στην επικοινωνία τους.
